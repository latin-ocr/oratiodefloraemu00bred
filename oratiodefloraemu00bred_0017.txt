(9)

Videtur primis illis temporibus, quando globus noster terraqueus ad
illum caloris gradum perductus fuerit, ut in eo corpora organica
exsistere possent, globus hicce oceano ab omni parte fuisse involutus
et obtectus, ita ut oceanus vel montium altissimorum cacumina supe-
raret, altissimorum dico, et sunt certe altissimi, si cum mensuris nostris
vulgaribus comparentur3 minimi autem inveniuntur, si ad Telluris dia—
metrum referantur, ita ut, licet montes longe superantes montem Album
vel montem Chimborazo aquis tegerentur, superficies tamen ejus valde
aequabilis et omnino rotationis velocitati respondens ‹lici posset.

Neque (liu, si vel perfecte aequabilis fuisset globi superficies, talis
mansisse potuisset, temperaturae enim distributio non ita per omnem
massam regularis esse potuit, quin aqua hic magis, 11110 minus calefacta,
in torrentes vehementissimos compelleretur oceanus, qui certe superfi-
ciem Telluris in valles profundas excavassent. Accedit, crustam globi ignis
actione fere ubique diffractam, contortam, elevatam fuisse, et ex ipso
globi nucleo per plures rimas et per varia orificia torrentes varios ma-
teriei igne fusae supra ejus crustam fluxisse, atque plures cineres ejectos
fuisse eadem ills, qualiscumque sit, vi, quam et nos hodie in montibus
Vulcaniis stupefacti admiramur.

Sed non ita fuere ubique agitatae oceani hujus Universi aquae, quin
hic illic animalia et vegetabilia nutriri possent, neque semper iisdem in
plagis montium Vulcaniorum actio saeviit, sed uti et hodierna est horum
constitutio, nunc cessavit, mox denuo exarsit, atque fuere plura quietis
intervalla, et inter ea nonnulla sat longa. Monstrat enim geologia strata
plura crustae primitivae 111οΧ imposita, quae inter 50 alternantia, nunc
regni organici producta lenta fluminum submarinorum actione, in pro-
fundis vallibus sepulta exhibent, mox combustorum massas supra priora
effusas ostendunt, vehementi actione depositas. Sunt haec regni organici
producta, madriporites, trilobites, ammonites, uno verbo illa animalia ,
quorum analoga in aquis marinis degunt, sicut vegetabilium aquaticorum,
fucorum, similiumve reliquiae specierum hodie incognitarum.

En igitur, A. O., Florae nostrae protogaeae prima monumenta, ejusque
antiquissimae, sed, proh dolor! vix quidpiam ipsius reliquiae nos docent,

praeterquam quod antea regni vegetabilis partem effecerint, et Florae
2

